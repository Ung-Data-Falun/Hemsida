<header id="title-block-header">
<h1 class="title">Stadgar</h1>
</header>
<p>Stadgar för Ung Data Falun. Fastställda av Ung Data Falun årsmötet
den <em>datum</em>.</p>
<h2 id="föreningens-mål-och-inriktning">Föreningens mål och
inriktning</h2>
<p>Ung Data Falun är en ideell förening. Föreningen har som ändamål att
ge ungdomar i Falun ett ställe att diskutera kod och Open-Source
teknologi.</p>
<h2 id="hemort">Hemort</h2>
<p>Föreningen har sitt säte i Falun.</p>
<h2 id="medlemskap">Medlemskap</h2>
<p><strong>§1</strong> Medlem i föreningen är den som har betalt
medlemsavgift. <strong>§2</strong> Medlem: - har rätt att delta i möten
och andra sammankomster som anordnas för medlemmarna - har rätt till
fortlöpande information om föreningens angelägenheter - ska följa
föreningens stadgar samt beslut som i vederbörlig ordning har fattats
organ inom föreningen, men - har <em>inte</em> rätt till del av
föreningens behållning eller egendom vid upplösningen av föreningen.</p>
<h2 id="medlemsavgift">Medlemsavgift</h2>
<p><strong>§3</strong> Medlemmar ska betala den avgift som årligen
fastställs av årsmötet.</p>
<h2 id="styrelsen">Styrelsen</h2>
<p><strong>§4</strong> Föreningens angelägenheter sköts av styrelsen.
Den skall - inom ramen av dessa stadgar - verka för föreningens
framåtskridande samt tillvarata medlemmarnas intressen.</p>
<p>Det åligger styrelsen särskilt att: - tillse att för föreningen
bindande regler iakttas - verkställa för årsmötet fattande beslut -
planera, leda och förvalta arbetet inom föreningen - ansvara för och
förvalta förenings medel - att förbereda årsmötet.</p>
<p><strong>§5</strong> Styrelsen består av 2-4 övriga ledamöter, jämte
minst 1 ersättare.</p>
<p><strong>§6</strong> Styrelseledamöter och ersättare väljs av årsmötet
bland föreningens röstberättigade medlemmar.</p>
<p>Avgår vald styrelseledamot före mandattidens utgång inträder en
ersättare, vilket enligt den mellan ersättare bestämda ordningen står i
tur, som styrelseledamot för tiden till och med nästkommande
årsmöte.</p>
<p><strong>§7</strong> Föreningens firma tecknas av styrelsen eller, om
styrelsen så bestämmer, av två styrelseledamöter gemensamt eller var för
sig.</p>
<p><strong>§8</strong> Styrelsen sammanträder när ordföranden eller
minst halva antalet styrelseledamöter så bestämmer.</p>
<p>Styrelsen är beslutsmässig om samtliga ledamöter kallas till
sammanträdet och minst hälften av dem är närvarande.</p>
<p>Vid sammanträdet skall protokoll föras.</p>
<p><strong>§9</strong> Ordföranden är föreningens officiella
representant. Ordföranden leder styrelsens förhandlingar och arbete samt
övervakar att såväl föreningens stadgar som övriga för föreningen
bindande regler och beslut efterlevs. Har ordföranden förhinder träder
vice ordföranden in i ordförandens ställe. I övrigt fördelas
arbetsuppgifterna bland styrelsens ledamöter enligt styrelsens
bestämmande.</p>
<h2 id="verksamhets--och-räkenskapsår">Verksamhets- och
räkenskapsår</h2>
<p><strong>§10</strong> Verksamhetsåret och räkenskapsåret omfattar
kalenderår.</p>
<p>Styrelsens arbetsår omfattar tiden från årsmötet till och med
årsmötet påföljande år.</p>
<h2 id="revision">Revision</h2>
<p><strong>§11</strong> Styrelsen skall tillhandahålla revisorerna
föreningens räkenskaper, årsmötes- och styrelseprotokoll,
medlemsmatrikel och övriga handlingar, som revisorerna vill ta del av,
när de så begär, samt när det gäller revision av förvaltningen för det
senaste räkenskapsåret, senast en månad före årsmötet.</p>
<p>Revisorerna skall granska styrelsens förvaltning och räkenskaper för
det senaste verksamhets- och räkenskapsåret samt till styrelsen
överlämna revisionsberättelse senast 14 dagar innan årsmötet.</p>
<h2 id="möten">Möten</h2>
<p><strong>§12</strong> Föreningen håller årsmöte i mars varje år.</p>
<p>Styrelsen bestämmer tidpunkt och plats för årsmöte och övriga
möten.</p>
<p>Kallelse jämte dagordning för årsmötet kungörs senast 3 veckor före
mötet genom e-post till medlemmarna.</p>
<p>Styrelsen skall hålla redovisningshandlingarna och
revisionsberättelsen tillgängliga för medlemmarna senast en vecka före
årsmötet.</p>
<p><strong>§13</strong> Varje medlem som är närvarande har rösträtt på
möte.</p>
<p><strong>§14</strong> Mötet är beslutsmässigt med det antal
röstberättigade medlemmar, som är närvarande på mötet.</p>
<p><strong>§15</strong> Vid årsmötet förekommer följande ärenden: 1.
Fastställande av dagordning. 2. Val av ordförande samt sekreterare för
mötet. 3. Val av justeringsmän, som jämte ordföranden skall justera
mötesprotokollet. 4. Redogörelse för föregående års verksamhet. 5.
Revisorernas berättelse över styrelsens förvaltning under det senaste
räkenskapsåret. 6. Fråga om ansvarsfrihet för styrelsen. 7. Val av a)
föreningens ordförande, tillika styrelsens ordförande b) övriga
styrelseledamöter c) Minst 1 ersättare i styrelsen med för dem
fastställd turordning d) en eller två revisorer jämte ersättare e)
valberedning 8. Fastställande av a) medlemsavgift b) övriga avgifter, t
ex deltagaravgifter 9. Behandling av förslag, som väckts av styrelsen
eller inlämnats till styrelsen av sektionsstyrelse eller röstberättigad
medlem minst 21 dagar, dock för förslag om stadgeändring eller
upplösning av föreningen skall inlämnas senast 30 dagar, före mötet. 10.
Övriga frågor.</p>
<p>Ett förslag som tages upp under punkten ”Övriga frågor” och som är av
”ekonomisk natur” ska inte tas beslut på här, utan remitteras till
ordinarie styrelsemöte. Skälet är att minska risken att dåligt
underbyggda beslut fattas.</p>
<h2 id="extra-möte">Extra Möte</h2>
<p><strong>§16</strong> Styrelsen får kalla föreningens medlemmar till
extra möte, om sådant möte behövs.</p>
<p>Vidare är styrelsen skyldig att kalla till extra möte, när
revisorerna med angivande av skäl skriftligen så kräver, eller när det
för angivet ändamål begärs av minst en femtedel av föreningens
röstberättigade medlemmar.</p>
<p>Underlåter styrelsen att inom 14 dagar kalla till mötet, får den som
krävt mötet kalla till detta.</p>
<p>Kallelse jämte dagordning för extra möte skickas via e-post till
medlemmarna senast 7 dagar före mötet.</p>
<p>Av kallelsen skall det framgå vilka ärenden som ska behandlas.</p>
<h2 id="beslut-omröstning">Beslut, omröstning</h2>
<p><strong>§17</strong> Beslut fattas med acklamation eller efter
omröstning (votering) om sådan begärs.</p>
<p>Med undantag för de i §18 första stycket nämnda båda fallen avgörs
vid omröstning alla frågor genom enkel majoritet.</p>
<p>Omröstning sker öppet, dock att val skall ske med slutna sedlar, om
röstberättigad medlem så begär.</p>
<p>Vid omröstning som ej avser val gäller vid lika röstetal det förslag
som biträds av ordföranden vid mötet, om han är röstberättigad. Är han
inte röstberättigad avgör lotten- Vid val skall i händelse av lika
röstetal lotten avgöra.</p>
<h2 id="uteslutning">Uteslutning</h2>
<p><strong>§18</strong> Medlem får inte uteslutas ur föreningen av annan
anledning än att den har försummat att betala beslutade avgifter,
motarbetat föreningens verksamhet eller ändamål, eller uppenbarligen
skadat föreningens intressen.</p>
<p>Fråga om uteslutning får inte avgöras förrän medlem fått del av de
omständigheter som föranlett att medlemskapet ifrågasätts. Beslut om
uteslutning får inte fattas förrän medlemmen fått tillfälle att yttra
sig inom viss av föreningsstyrelsen angiven tid, minst 7 dagar. I
beslutet ska skälen för uteslutning redovisas. Beslutet ska tillställas
den berörde inom 7 dagar efter beslutet.</p>
<h2 id="stadgeändring">Stadgeändring</h2>
<p><strong>§19</strong> Endast årsmötet får ändra dessa stadgar. I
sådant fall krävs att minst 2/3 av antalet avgivna röster bifaller
beslutet.</p>
<h2 id="upplösning-av-föreningen">Upplösning av föreningen</h2>
<p><strong>§20</strong> Beslut om upplösning av föreningen måste
beslutas på föreningens ordinarie årsmöte. För att föreningen ska kunna
upplösas krävs att minst 2/3 av antalet avgivna röster biträder
beslutet. Efter reglerade skulder skall överskottet tillfalla Falu
kommun.</p>
